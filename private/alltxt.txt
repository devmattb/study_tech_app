-- MindMap 1 --

<ol><li>Skriv upp alla övergripande händelser och nyckelbegrepp du skrivit upp i sammanfattningen i olika bubblor. </li><li>Skriv till möjliga faktorer som eventuellt skulle kunna påverka händelserna/begreppen från olika håll. Tänk alltid varför hände just detta och varför är det så? Skriv sedan en förklaring till den ”bubblan”. Se nästa steg för exempel. </li><li><b>Exempel:</b> Moderna svenska låneord från engelskan. Förklaring: I en globaliserad värld där människor kan kommunicera över hela jorden inom några få sekunder genom internet, blir resultatet korta kommunikationsvägar. Förr kunde trender och nya levnadssätt ta flera år innan de nådde Sverige då de ofta uppstod/uppstår i andra länder såsom USA. Nu, kan globala trender ta fart över en natt, vilket leder till att ord finner ingen tid att översättas till svenska, utan de snarare försvenskaspå sin höjd. Detta är en stor anledning till att annars ursprungligen engelska ord såsom chilla, coolt och softa finns i det svenska språket idag. </li><li>Skumma igenom boken eller internet efter förklaringar, de brukar vara ganska bra på att ge gratis förklaringar. </li><li>Fortsätt att utvidga tankekartan med fler och fler bubblor. Spara tankekartan! </li></ol>



-- MindMap 2 --

<ol><li>Skriv upp alla övergripande händelser och nyckelbegrepp du skrivit upp i sammanfattningen i olika bubblor. </li><li>Skriv till möjliga händelsesamband och faktorer som eventuellt skulle kunna påverka händelserna från olika håll. Tänk alltid varför hände just detta och varför är det så? Skriv sedan en förklaring till den ”bubblan”. Se nästa steg för exempel. </li><li><b>Exempel:</b> Robinson Crusoe, varför handlar den om en skeppsbruten man? Förklaring: Boken skrevs under 1700-talet, vilket var under upplysningens tid. Denna tidsepok präglas av nyfikenhet och upptäckande där man ville lära sig hur världen såg ut och fungerade. I boken fanns också ett tydligt kolonialistiskt tankesätt därför att...</li><li>Skumma igenom boken eller internet efter andra analyser, det brukar finnas ganska mycket bra material för inspiration.  </li><li>Fortsätt att utvidga tankekartan med fler och fler bubblor. Spara tankekartan! </li></ol>



-- MindMap 3 --

<ol><li>Skriv upp alla övergripande händelser och nyckelbegrepp du skrivit upp i sammanfattningen i olika bubblor.</li><li>Skriv till möjliga händelsesamband och faktorer som eventuellt skulle kunna påverka händelserna från olika håll. Tänk alltid varför hände just detta och varför är det så? Skriv sedan en förklaring till den ”bubblan”. Se nästa steg för exempel. </li><li><b>Exempel:</b> Vad händer under en lågkonjunktur?  Förklaring: Under en lågkonjunktur blir fler arbetslösa till följd av besparingar från företagen. Med fler arbetslösa har folk mindre pengar och efterfrågan på produkter sjunker därför också. Detta leder till att företag säljer mindre och ekonomin blir fast i en ond cirkel. Men efter ett tag kommer folks skor att bli utslitna och maten i skafferiet ta slut vilket tvingar dem till att köpa nytt, vilket ökar efterfrågan och lågkonjunkturenövergår till en högkonjunktur. </li><li>Skumma igenom boken eller internet efter förklaringar, det brukar finnas ganska mycket bra material till inspiration. </li><li>Fortsätt att utvidga tankekartan med fler och fler bubblor. Spara tankekartan!</li></ol>




-- MindMap 4 --

<ol><li>Skriv upp alla övergripande händelser och nyckelbegrepp du skrivit upp i sammanfattningen i olika bubblor. </li><li>Skriv till möjliga faktorer som eventuellt skulle kunna påverka händelserna/begreppen från olika håll. Tänk alltid varför hände just detta och varför är det så? Skriv sedan en förklaring till den ”bubblan”. Se nästa steg för exempel. </li><li><b>Exempel:</b> Sveriges ekonomiska tillväxt under rekordåren på 50-talet. Förklaringar: Hela Europas industri låg i ruiner efter bombattacker under andra världskriget, förutom Sveriges som varit neutralt, vilket innebar att hela Sveriges industri var intakt. Sverige hade också exporterat råvaror under andra världskriget och hade därför en stor kapitalbas att bygga ut industrin snabbt. Samtidigt invandrade mycket arbetskraft från Finland, vilket gjorde att befolkningen ökade snabbt underkort tid som i sin tur drev på utvecklingen. Hela europa behövde byggas upp och därför fanns en otroligt stor efterfrågan som Sverige i sin tur kunde möta. Osv. </li><li>Skumma igenom boken eller internet efter förklaringar, de brukar vara ganska bra på att ge gratis förklaringar. </li><li>Fortsätt att utvidga tankekartan med fler och fler bubblor. Spara tankekartan!</li></ol>




-- Minnespromenad 1 --

<ol><li>Skriv upp de viktigaste saker att komma ihåg till provet på ett papper, gärna i en tidslinje eller annan logisk ordning. </li><li>Välj sedan en promenadrunda som du är väl bekant med, har gått många gånger och kan utantill i huvudet. Ta med pappret och associera olika saker på vägen under promenaden med händelserna i tidslinjen. Se nästan steg för exempel.</li><li><b>Exempel:</b> Det svenska språkets historia. Ditt hus när du börjar promenaden blir “urnordiskan” som var det första germanska språket som talades i Scandinavien. När du går förbi grannens bil, som är ett <i>for</i>don, är året runt 700 och urnordiskan har utvecklats till <i>forn</i>nordiskan osv. </li><li>På pappret skriver du “Fornnordiskan utvecklades ca år 700 - Grannens fordon”. Alltså händelse och sedan plats på din promenad. Du fortsätter promenaden på detta sätt tills du kommer hem igen och alla händelser är utplottade. </li><li>Hemma går du igenom promenaden i huvudet med listan framför dig och ser alla händelser en gång till. </li><li>Gå igenom promenaden i huvudet en gång varje 15 minut 5 gånger. Promenaden är väldigt bra att försöka minnas på provet senare.</li></ol>




-- Minnespromenad 2 --

<ol><li>Skriv upp de viktigaste saker att komma ihåg till provet på ett papper, gärna i en tidslinje eller annan logisk ordning.</li><li>Välj sedan en promenadrunda som du är väl bekant med, har gått många gånger och kan utantill i huvudet. Ta med pappret och associera olika saker på vägen under promenaden med händelserna i tidslinjen. Se nästan steg för exempel.</li><li><b>Exempel:</b> Andra världskrigets händelseförlopp. Förklaring: Ditt hus när du börjar promenaden blir ”levnadsrummet” som Hitler ville ha åt sitt tyska folk som de förlorat efter första världskriget. När du går förbi grannens utomhuspool är året 1939 och Hitler invaderar Polen osv. </li><li>På pappret skriver du “Tyskland invaderar Polen 1939 - Utomhuspool”. Alltså Händelse och sedan plats på din promenad. Du fortsätter promenaden på detta sätt tills du kommer hem igen och alla händelser är utplottade. </li><li>Hemma går du igenom promenaden i huvudet med listan framför dig och ser alla händelser en gång till. </li><li>Gå igenom promenaden i huvudet en gång varje 15 minut 5 gånger med listan framför dig. Promenaden är väldigt bra att försöka minnas på provet senare.</li></ol>



-- Glosor 1 --

<ol><li>Riv sönder några papperslappar så att du har en lapp för varje glosa. Skriv ner det utländska ordet på en sida av lappen, och det svenska på den andra. Gör detta för alla glosor. </li><li>Läs först det svenska ordet och föreställ dig det framför dig. Vänd sedan på lappen och läs det utländska ordet. Fundera om det utländska ordet låter som något annat välkänt ord du kan. Sedan lägger du ihop det svenska med det välkända ordet. Se nästa steg för exempel.</li><li><b>Exempel:</b> Tjocktröja på engelska är sweater. Tänk dig då en människa som har en tjocktröja på sig en varm dag på stranden, den personen kommer nog svettas väldigt mycket. Alltså tjocktröja=en svettandes person=sweater. Upprepa detta för alla glosor.</li><li>När du gjort detta för alla rekommenderade glosor, förhör dig på dem! Förhör dig från svenska till utländska 3 gånger, och tvärt om 3 gånger. </li></ol>




-- Glosor 2 --

<ol><li>Gör papperslappar och skriv de svenska och utländska orden på. Ett ord och språk per lapp.</li><li>Dela upp papperslapparna med en kompis, en av er får bara svenska ord, och den andra får bara utländska ord. </li><li><b>Spela kort:</b> en börjar med att lägga ett ord på bordet, den andra ska lägga den rätta översättningen som svar. Är det rätt = 1 poäng, fel = 0 poäng, skriv ned poängen på ett papper. Turas om att lägga vartannat kort. Kort som lagts på bordet och är rätt tas bort och läggs i “skräphögen”, kort som lagts på bordet och är fel ligger kvar på bordet och kan därför fortfarande spelas på. </li><li>När alla kort har lagts är det halvtid, byt kort med varandra (dvs byt språk) och påbörja andra halvlek, upprepa spelet. Efter andra halvlek se vem som vann och kör igen.</li></ol>


-- Skriv 1 --

<ol><li>Börja med att skriva ut alla rubriker och delrubriker du vill ha med. Detta är alltså både de vanliga som Inledning, Bakgrund, Analys och Slutsats. Men det kan också vara de delområden du tycker är viktigt för just din uppsats. Använd de viktigaste “bubblorna” du skrev upp i tankekartan som underrubriker till analysen. Nu följer en förklaring av varje del av uppsatsen som du kan utgå ifrån när du skriver. </li><li><b>Bakgrund:</b> En övergripande förklaring varför du skriver om just det ämnet, och vad för nytta det har i samhället. Du introducerar och förklarar också begrepp och andra viktiga fakta som du sedan ska använda i analysen. </li><li><b>Analys:</b> Du bygger sedan ditt resonemang utefter dina underrubriker där du, utifrån beskrivningen av dem i bakgrundsdelen, fortsätter att förklara hur, vad och varför varje underrubrik påverkar det du skriver om. Med andra ord; den övergripande förklaring du redan gjort på tankekartan ska du nu utveckla ännu mer med resonemang i själva uppsatsen. </li><li><b>Slutsats:</b> Här tar du upp väldigt kort beskrivet vad du har skrivit om, och vad du kommer fram till. Sedan resonerar du också vad för lärdomar du kan dra utifrån det du kommit fram till och hur det påverkar samhället och människan. Avsluta med en mening som svarar på frågan/påståendet du kommer skriva i inledningen. </li><li><b>Inledning:</b> Inledning skriver man alltid sist, här ska du börja med något intressant om varför just detta ämne är så viktigt eller intressant att skriva om. Du nämner väldigt kort vad du kommer att diskutera och sedan formulerar en fråga eller ett påstående som du redan har svarat eller resonerat om i slutsatsen. Du kan i detta läge gå tillbaka till slutsasen och skriva om den lite för att få till slutklämmen när den knyts ihop med inledningen. </li><li>Läs först igenom din text själv, men låt sedan också någon annan göra det. Ändra om/rätta till layout, stavning, meningsbyggnad osv. enligt feedbacken du fått, innan du för en sista gång läser igenom den själv. Känns det bra i magen är du färdig. </li></ol>


-- FlashCards 1 --

<ol><li>Skriv ned alla nyckelord och läromålen på flashcards (finns i början eller slutet av kapitlet i boken), skriv förklaringen kortfattat på andra sidan. </li><li>Gå igenom varje kort där du berättar högt för dig själv vad varje uttryck/läromål betyder.</li><li>Gör detta även omvänt, börja med förklaringen och försök komma på uttrycket/läromålet.</li><li>Upprepa steg 2 till 3 tills du är säker på de flesta.</li><li>Be någon annan förhöra dig med hjälp av flashcardsen.</li></ol>




-- FlashCards 3 --

<ol><li>Skriv ned alla räkneregler som står i inledningen av delkapitlet i matteboken på flashcards, skriv förklaringen/definitionen kortfattat på andra sidan. </li><li>Gå igenom varje kort där du berättar högt för dig själv vad varje regel innebär.</li><li>Gör detta även omvänt, börja med förklaringen/definitionen och försök komma på regeln.</li><li>Upprepa steg 2 till 3 tills du är säker på de flesta. </li><li>Be någon annan förhöra dig med hjälp av flashcardsen. Ha gärna med dem och gå igenom för dig själv på bussen.</li></ol>


-- Mattenedbrytning 1 --

<ol><li>Skriv upp alla regler som tas upp i det aktuella delkapitlet på ett tydligt och strukturerat sätt. Detta blir ditt formelblad eller din ”bästa vän” under plugget. </li><li>Ta 3 minuter paus.</li><li>Dela upp räkneexemplen i delkapitlet i olika steg. Viktigt att du använder formelbladet under detta steg så att du verkligen förstår vad och varför saker händer. Markera de delar av stegen du inte förstår med en överstrykpenna, var så detaljerad som möjligt.<li>Ta 5 minuters paus. </li><li>Använd formelbladet till att försöka förstå de markerade delarna, gå tillbaka i matteboken om det rör ett tidigare kapitel och försök förstå genom förklaringen där. Om det inte fungerar, sök på youtube, wolframalpha.com eller fråga någon. </li><li>När du förstår alla steg i räkneexemplen, Spela in en video av dig själv när du förklarar metoden genom att t.ex. rita och/eller visa. För att hålla reda på vilken video som är vilken börjar du alltid alla videos med att filma ett papper där du skrivit; Kurs:...Kapitel:...Metod:... Spara videon! Videon kan du passa på att titta igenom när du sitter på bussen sen.</li><li>Börja med de enklaste talen i det kapitlet och använd exakt samma metod som de gjorde i räkneexemplet. Räkna i ungefär 20 minuter, ta 5 minuters paus och kör 20 minuter igen.</li><li>När svårighetsgraden är behärskad gå vidare och gör svårare uppgifter, det är mycket bättre att göra få uppgifter riktigt bra där man förstår varje steg, snarare än att göra många halvdant. Slösa dock inte tid på uppgifter du känner att du behärskar. Fortsätt med 20 min räkna, 5 min paus resten av pluggtiden. </li></ol>




-- MuntligÖvning  1 --


<ol><li>Öva på att tala utan till och skriv ner endast stödord på en papperslapp.</li><li>Stå och träna framför spegeln och för andra där du försöker tala utan att titta på dina stödord så gott det går. Använd kroppsspråk, titta på publiken och tala tydligt och högre än normalt. Gör detta minst 5 gånger. </li></ol>
